<!DOCTYPE html>
<html>
<head>
<meta charset="UTF-8">
<link href="01-local-css/Body.animatie.css" rel="stylesheet" type="text/css">
<link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
<meta name="viewport" conten="width=device-width, initial-scale=1.0, maximum-scale=1">
<meta name="viewport" content="user-scalable=0">
<html lang="en-US">
</html>

<title>Animatie</title>
</head><body>
<header>
  <button id="button1">
  <i class="fa fa-home"><a href="../../index.html" class="button1"> Home</a></i>
  <link href="01-local-css/home.css" rel="stylesheet" type="text/css">
  </button>
</header>
<h1>
    <link href="01-local-css/H1.css" rel="stylesheet" type="text/css">
  <div class="scroll-bar"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pe marele pachebot care, la miezul nopţii, avea să părăsească New Yorkul cu
    destinaţia Buenos-Aires, domnea obişnuitul du-te-vino din ultimul moment dinaintea plecării.
    Pasagerii se îmbarcau întovărăşiţi de-o droaie de prieteni, poştaşii, cu şapca pe-o ureche,
    duceau telegrame şi strigau tot felul de nume prin saloane, se cărau cufere, se aduceau flori,
    copiii alergau plini de curiozitate de la un capăt la altul al vasului, şi, în vremea aceasta,
    orchestra cânta mai departe, de nimic tulburată.
    Punându-mă pe cât puteam la adăpost de necontenita mişcare, vorbeam pe punte cu
    un prieten, când două-trei fulgerări scăpărară foarte aproape de noi - după cât se pare, era
    vorba de un personaj important pe care-l fotografiau în grabă, înaintea plecării. Tovarăşul meu
    aruncă într-acolo o privire şi prinse a zâmbi: „Aveţi pe bord o pasăre rară: Czentovic”. Şi cum
    eu nu prea dădeam semne că aş fi înţeles despre cine era vorba, el adăugă în chip de
    explicaţie: „Mirko Czentovic, campion mondial de şah. După ce a străbătut Statele Unite de la
    est la vest şi a ieşit învingător în toate turneele, se duce să culeagă noi lauri în Argentina”.
    De data asta mi-adusei aminte de tânărul campion şi de câteva amănunte ce-i ilustrau
    uimitoarea carieră. Prietenul meu, un mai atent cititor al ziarelor decât mine, îmi completă
    amintirile cu o seamă de anecdote.
    Cam cu un an înainte, Czentovic devenise dintr-o dată egalul celor mai celebri
    maeştri şahişti. Alehin, Capablanca, Tartakover, Lasker, Bogoliubov nu mai aveau nimic ce
    să-l înveţe. Din 1922, de când Rzecevski, copilul-minune de 7 ani, se distinsese în
    campionatul de la New York, nu se mai pomenise ca un om atât de obscur să atragă în mod
    atât de strălucit atenţia lumii asupra ilustrei asociaţii a jucătorilor de şah. Facultăţile
    intelectuale ale lui Czentovic nu puteau îngădui sub nici un motiv să i se prevadă un viitor
    strălucit. Circulă zvonul că acest campion era incapabil să scrie o frază, chiar în limba sa, fără
    a comite greşeli de ortografie, şi că, aşa cum susţinea un partener scos din fire, „lipsa lui de
    cultură era de-a dreptul universală”.
    Czentovic era fiul unui biet barcagiu de pe Dunăre, a cărui luntre fusese scufundată
    într-o noapte de un vapor încărcat cu grâne. La moartea tatălui său, copilul, care nu avea mai
    mult dei doisprezece ani, fu adoptat de preotul din satul său, iar acesta îşi dădu toată osteneala
    ca să-l facă pe băiatul indiferent şi tăcut să-şi înveţe lecţiile pe care nu izbutea să le înţeleagă
    la şcoală.
    Strădaniile sale rămaseră, însă, fără nici un rezultat. Mirko îşi aplecă fruntea sa înaltă
    asupra literelor care îi fuseseră explicate până atunci de o sută şi de o mie de ori şi le
    contemplă cu ochii pierduţi în gol; creierul său nu era capabil să păstreze nici măcar cele mai
    elementare noţiuni. La paisprezece ani, mai socotea încă pe degete şi se apuca să citească o
    carte sau un ziar numai cu preţul unor uriaşe eforturi. Totuşi nu s-ar fi putut afirma că dădea
    dovadă de lipsă de bunăvoinţă. El îndeplinea fără să crâcnească tot ceea ce i se cerea: căra
    apă, tăia lemne, muncea la câmp, curăţa bucătăria; într-un cuvânt, răspundea conştiincios, dar
    cu o încetineală ce te scotea din sărite, tuturor serviciilor ce i se pretindeau.
    Dar ceea ce stârnea îndeosebi durerea bunului preot era completă indiferenţă a
    protejatului său. De nimic nu se apucă din propria lui voinţă, niciodată nu-l frământa vreo
    întrebare, niciodată nu se juca cu copiii de o vârstă cu el; cum îşi mântuia treaba, putea fi
    văzut stând undeva, într-un ungher al odăii, cu un aer vag, absent, ca o oaie la păscut, fără să
    manifeste cel mai mic interes faţă de ceea ce se întâmpla în jurul său. Cum se înnopta, preotul
    îşi aprindea luleaua şi, ca-n fiecare zi, începea să joace cu jandarmul cele trei partide de şah.
    Tânărul îşi apropia atunci de masă clădăraia să le păr blond şi fixă în tăcere masa de şah cu
    2
    Stefan Zweig
    ochii lui pe care-i bănuiai adormiţi şi nepăsători sub pleoapele grele.
    Într-o seară de iarnă, în timp ce cei doi parteneri erau cufundaţi în jocul lor, se auzi
    clinchetul tot mai apropiat al clopoţeilor unei sănii ce alunecă în plină viteză pe zăpada de pe
    uliţă. Un ţăran, cu o şapcă ninsă, dădu buzna în casă şi-l rugă pe preot să vină să-i facă maslul
    mamei sale bătrâne, care era pe patul de moarte. Preotul îl urmă fără să mai zăbovească.
    Jandarmul, care nu-şi golise încă paharul cu bere, îşi aprinse din nou luleaua şi se apucă să-şi
    tragă pâslarii grei, pregătindu-se de plecare. Deodată îşi dădu seama că Mirko nu-şi mai
    dezlipea privirea de la partida începută.
    „Ei bine, nu cumva ai vrea s-o termini tu?” - rosti el în glumă, căci era convins că
    tânărul acela adormit n-ar fi putut să mişte corect nici un pion de pe masa de şah.
    Băiatul ridică timid capul, făcu semn că da şi se aşeză în locul preotului. Şi iată că,
    din paisprezece mişcări, jandarmul fu bătut şi silit să recunoască că nu-şi datora înfrângerea
    unei neglijenţe din partea sa. Cea de-a doua partidă avu acelaşi rezultat.
    „Dar ăsta-i măgarul lui Balaam!” - strigă preotul când se întoarse, minunându-se din
    cale-afară. Şi îi explică jandarmului, mai puţin priceput ca el în ale Scripturii, cum, cu două
    mii de ani în urmă, se înfăptuise o minune asemănătoare: o creatură necuvântătoare a rostit pe
    nepusă masă vorbe pline de înţelepciune.
    În ciuda orei înaintate, inimosul preot nu-şi putu înfrâna dorinţa de a-şi măsura
    puterile cu protejatul său. Mirko îl bătu cu uşurinţă. Juca încet, cu tenacitate, fără să se tulbure
    şi nu-şi ridică niciodată fruntea înaltă, aplecată asupra mesei de şah. Dar siguranţa tacticii sale
    era în afară de orice îndoială; nici jandarmul şi nici preotul nu reuşiră, în zilele următoare, să-i
    câştige vreo partidă. Preotul, care cunoştea mai bine decât oricine cât de-n urmă-i rămăsese
    pupilul în alte domenii, nu mai putea de curiozitate să ştie care erau limitele acestui dar, ce-i
    fusese hărăzit. Într-o bună zi, îl luă pe Mirko şi-l duse la bărbierul satului, porunci să i se
    tundă ciuful de păr, de culoarea paiului, ca să arate mai acătării, îl urcă în sanie şi porni spre
    micul orăşel din apropiere. Cunoştea acolo câţiva şahişti fanatici, mai tari decât el, care puteau
    oricând fi găsiţi la o masă, într-un colţ al cafenelei din Piaţa Mare.
    Când intră, împingând înaintea lui pe băiatul de cincisprezece ani, cu părul cânepiu,
    cu obrajii roşii şi îmbrăcat cu cojoc, clienţi obişnuiţi ai localului făcură ochii mari. Tânărul, cu
    privirea sfielnică, plecată în jos, nu se clinti până ce nu fu chemat la una din mese. Pierdu
    prima partidă fiindcă nu-l văzuse niciodată pe inimosul său protector şi nici pe jandarm
    folosind deschiderea siciliană. La a doua partidă făcu remiză cu cel mai bun jucător al
    societăţii, iar la următoarele îi bătu pe toţi, unul după altul.
    Astfel un mic orăşel iugoslav a fost teatrul unui eveniment neobişnuit, iar notabililor
    oraşului le-a fost dat să fie martorii senzaţionalului debut al acestui campion plecat de la
    coada vacii. Luară în unanimitate, hotărârea să-l reţină pe tânărul minune până a doua zi,
    pentru a avea vreme să informeze de prezenţa sa şi pe ceilalţi membri ai clubului, şi îndeosebi
    pe bătrânul conte Simczic, un fanatic al şahului. Preotul, care-şi privea pupilul cu o mândrie
    până atunci încă neîncercată, nu-şi putea neglija, totuşi, obligaţiile sale duminicale: se declară
    gata să-l lase pe Mirko în grija acelor domni ca să arate şi mai bine ce era în stare. Instalat la
    hotel, pe cheltuiala jucătorilor, tânărul Czentovic văzu pentru prima oară în seara aceea o
    încăpere prevăzută cu un mâner de tras apa...
    Duminică după-amiază, într-o sală înţesată de lume, băiatul rămase ţintuit locului
    3
    Jucătorul de şah
    patru ore încheiate în faţa mesei de şah şi-şi bătu toţi adversarii: nu rosti nici o vorbă, nu
    ridică ochii. Cineva propuse o simultană. Cu mare greutate reuşiră să-i explice ce se înţelegea
    prin asta: trebuia să joace el singur împotriva mai multor parteneri. Dar de îndată ce pricepu,
    el şi execută fără zăbavă tot ce i se ceruse; trecea tacticos de la o masă la alta, scârţâind din
    pantofii săi grosolani, şi, ca să n-o mai lungim, câştigă şapte partide din opt. </div>
</h1>
</body>
</html>